
 מצורף הפרומפט לEVALUATOR BOT בשרשרת הראשית, היכולות דומות אבל מדובר כאן בערוצים מקבילים:
**רשימת 13 הקריטריונים (כולל משקל/הגדרה/דוגמאות)**

מאגר דוגמאות של החלטות עבר עם הערות מקצועיות (TBD)

האלגוריתם המעודכן
1. לוח זמנים מחייב
מה זה אומר?
הפרמטר בודק האם בהחלטת הממשלה מוגדרים תאריכים או דד-ליין (deadlines) מחייבים לכל משימה או שלב בביצוע ההחלטה, וכיצד מתייחסים לאי-עמידה בזמנים.
שאלות מנחות כשקוראים את הטקסט
האם כתוב תאריך/חודש/שנה לביצוע?
האם יש הוראה מחייבת? (למשל “על השר לבצע את X עד לתאריך Y”, “תוך 90 יום מיום קבלת ההחלטה”).
האם מוגדר מה קורה אם לא עומדים בזמנים? (פחות נפוץ, אבל אם קיים זה מעיד על רמה גבוהה).
האם הלוחות זמנים חלים על כל הסעיפים או רק על סעיף אחד שולי?
סקאלת ניקוד (0–5) ודוגמאות
0:
אין שום אזכור של זמן ביצוע או תאריך יעד.
דוגמה: ההחלטה כולה מדברת על “יש לבצע… בהקדם האפשרי” ללא כל פירוט זמנים.
1:
מופיעה רק אמירה כללית, כמו “בהקדם” או “בהתאם לנדרש” או “בהתחשב בנסיבות”.
לא מצוין תאריך או מסגרת זמן כלשהי.
2:
יש אזכור אחד לתאריך, אבל רק לסעיף שולי, או בצורה כללית (“עד סוף שנה הבאה”), ללא קונקרטיות.
ייתכן שמצוין “עד תום 2025” אך לא נאמר שזה מחייב או כיצד.
3:
יש ציון זמנים לרוב הסעיפים המשמעותיים, אבל לא ברור אם זה מחייב (או אין פירוט מה קורה במקרה חריגה).
למשל: “המשרד יגיש דוח עד 1 ביולי” בכמה סעיפים, אך לא נאמר כיצד ינטרו עמידה בזמנים.
4:
לכל משימה עיקרית יש תאריך ברור, ונאמר שמדובר ב“לו”ז מחייב”.
עדיין ייתכן שעד חמש אחוז מסעיפי ההחלטה לא מציינים תאריך מדויק, או אין התייחסות לאי-עמידה.
5:
לכל הסעיפים יש תאריכים מחייבים, כולל הגדרה (“במקרה של אי עמידה בלו”ז, יוגש דוח חריגות…”)
לדוגמה: “כל סעיף יבוצע עד תאריך X, יש דו”ח מעקב חודשי, ואם יש חריגה – נדרשת הסבר לממשלה.”



2. צוות מתכלל
מה זה אומר?
צוות מתכלל הוא גורם (או קבוצת אנשים/משרדים) שתפקידו לתאם בין כלל הגורמים הנוגעים ליישום ההחלטה ולוודא שהדברים מתבצעים.
שאלות מנחות
האם מוזכר גוף ספציפי (צוות היגוי, ועדה בין-משרדית) המוביל את התהליך?
האם מפורט מי החברים בו ומה תחומי האחריות שלו?
האם נאמר שהצוות אחראי על מעקב ובקרה? או שהוא רק “מייעץ” באופן רופף? האם מוזכר שהצוות יהיה אמון על "הסרת חסמים"? 
סקאלת ניקוד (0–5)
0:
אין שום צוות או גוף שזוכה להגדרה כמתכלל.
דוגמה: “המשרד אחראי לעשות X” בלי לתאם עם איש נוסף.
1:
מוזכר מושג מעורפל (“צוות בינמשרדי יקום בהמשך”), לא ברור מתי, מי, או האם יש לו סמכויות.
2:
כתוב “צוות היגוי” או “צוות מתכלל” אך ללא פירוט (מי עומד בראש, אילו משרדים שותפים, מה גבולות הסמכות).
3:
יש גוף מוגדר וכתוב שעיקר תפקידו לתכלל, אך העוצמה וסמכויותיו לא לגמרי ברורות.
אולי רשימת גופים חברים, אבל בלי פירוט על מנגנוני עבודה.
4:
הצוות מוגדר היטב (משרד או ועדה), יודעים מי משתתף, ועל פניו נראה שיש לו אחריות כוללת.
חסר עדיין פירוט על תדירות המפגשים או חובת דיווח.
5:
הגוף המתכלל מתואר לעומק: שמות/תפקידים של חברים, הגדרת סמכויות (מה מותר/אסור), חובת מעקב, תדירות ישיבות, לוחות זמנים להתכנסות, וכללים לקבלת החלטות בצוות.





3. גורם מתכלל יחיד
מה זה אומר?
כאן מחפשים אדם ספציפי (או ממונה יחיד, “יו”ר”) שיש לו אחריות על כלל המהלך. זה עוזר למנוע “הפצת אחריות” ולהבטיח שיש איש קשר מרכזי שאפשר לפנות אליו לצורך קבלת תשובות/החלטות.
שאלות מנחות
האם מוזכר אדם אחד כ“מנהל הפרויקט” או “הממונה הארצי” וכד’?
האם רשום מה סמכויותיו? 
האם מוזכר שיהיה אמון על "הסרת חסמים"? 
**האם מדובר בחלק מאותו צוות מתכלל, או במישהו חיצוני בעל סמכות על?
סקאלת ניקוד (0–5)
0:
אין שום אדם או תפקיד יחיד שמוזכר.
1:
מוזכר שיש שר אחראי ברמת כותרת, אבל לא כתוב בפירוש שהוא מוביל/מתכלל.
2:
מוזכר ממונה יחיד אבל לא ברור אם תפקידו כולל תיאום או רק דיווח סמלי (“השר הממונה”).
3:
יש בעל תפקיד די ברור (למשל “יו”ר הוועדה”), אך לא נאמר שיש לו סמכות על כל הגופים המשתתפים או אחריות מלאה.
4:
גורם יחיד הוגדר כ“ראש הפרויקט” או “הממונה”, עם אחריות לתכלול ויצירת שיתופי פעולה, חסר פירוט קטן על תהליך סמכותו.
5:
אדם מוגדר באופן רשמי, עם שם או הגדרת תפקיד (לדוגמה “נציב” או “מנכ”ל משרד”), כולל פירוט הסמכות, אחריותו ליישום, חובת מעקב שוטף, סמכות לקיים פגישות/כינוסים/להכריע במחלוקות וכד’.








4. מנגנון דיווח/בקרה
מה זה אומר?
הפרמטר בודק אם בהחלטה כתוב למי מדווחים, באיזו תדירות, ובאיזו מתכונת. מנגנון הדיווח והבקרה מאפשר לנטר התקדמות ולזהות תקלות.
שאלות מנחות
האם יש חובה לשדר דיווח שוטף למי שמעל/לצד הצוות (שר, ועדת שרים, הכנסת וכו’)?
האם ידוע תדירות הדיווח (חודשי, רבעוני, שנתי)?
האם מוגדר מה כוללים הדיווחים? (מצב תקציב, עמידה בלו”ז, קשיים בשטח)
סקאלת ניקוד (0–5)
0:
אין שום אזכור לדיווח.
1:
אמירה כללית: “יהיה צורך לעדכן” אבל לא למי ולא מתי.
2:
מצוין שיש לדווח (נאמר “לוועדת שרים”) אך לא ברור תדירות או תוכן הדיווח.
3:
מוזכר מנגנון דיווח סביר (למשל “דיווח חצי שנתי לשר האוצר”), אבל לא ברור המבנה או אם מישהו בודק את הדיווח ומגיב.
4:
קיים מנגנון מפורט (תדירות, מי אחראי לכתוב, למי שולחים), לא ברור מה בדיוק בודקים אחרי קבלת הדיווח.
5:
מנגנון מובנה: תדירות מוגדרת, פורמט הדיווח, מה עושים עם המידע, איך מטפלים בחריגות או בממצאים חשובים.









5. מנגנון מדידה והערכה
מה זה אומר?
זה בודק אם ההחלטה מגדירה כיצד למדוד את אפקטיביות/השפעת ההחלטה בפועל. לא רק דיווח על “מה בוצע”, אלא גם האם אנו עוקבים אחרי תוצאות, תועלות, או השפעה בשטח. האם בכלל מוגדרת מטרת ההחלטה?
שאלות מנחות
האם מוזכר “מחקר מלווה” או “עריכת סקרים” או “מדד כמותי” (אחוזים או מספר) כלשהו לבדיקת הצלחה?
מי יבצע את המדידה? באיזו מתכונת?
האם יש תדירות מוגדרת (כל שנה/רבעון) לדגום את הסטטוס בשטח?
סקאלת ניקוד (0–5)
0:
אין שום אזכור למדידה או הערכה בפועל.
1:
כתוב משפט כללי “נבחן את ההשפעה”, ללא פירוט איך או מי.
2:
מוזכר שיש כוונה לבחון “באמצעות מחקר” אבל בלי הגדרת תכנית ברורה (מי, מה מודדים).
3:
יש תוכנית בסיסית למדידה (למשל “המשרד יבצע סקר שנתי”), אבל חסרים פרטים (מי בדיוק מבצע, מתודולוגיה, מדדים).
4:
נכתב מנגנון מדידה מסודר: מי מבצע, באיזו תדירות, אולי גם סוג המדדים, אך חלק מהפרטים טכניים חסרים.
5:
יש מתווה מלא של הערכה: הגדרת מדדים/אינדיקטורים, לוחות זמנים למדידה, גוף מוסמך שמבצע, איך מפיקים לקחים ומעבירים המלצות להמשך.









6. מנגנון ביקורת חיצונית
מה זה אומר?
גורם שאינו חלק מהצוות המבצע או משרדי הממשלה העיקריים, אך מוסמך לבדוק/לבקר את תהליך היישום והעמידה ביעדים. יכול להיות מבקר המדינה, ועדה ציבורית, מומחים חיצוניים ועוד.
שאלות מנחות
האם מוזכר גוף חיצוני שיבחן את התהליך?
האם יש פירוט על תהליך הביקורת ומתי היא תתבצע?
האם לגוף החיצוני יש סמכות להורות על תיקונים או לפרסם מסקנות לציבור?
סקאלת ניקוד (0–5)
0:
אין שום גוף חיצוני מעורב.
1:
יש איזו אמירה “נשקול לבקש ממומחים חיצוניים לבדוק”, לא מעבר.
2:
מצוין שם גוף חיצוני (למשל “הנציבות הציבורית”), בלי פירוט מה תפקידו/סמכותו.
3:
מוגדר גוף ביקורת (מבקר המדינה, ועדה ציבורית), אבל לא ברור איך ומתי יבצע את הביקורת.
4:
מוגדר בבירור גוף חיצוני, יש מועד כלשהו להערכת ביניים, לא ברור אם יש תוקף מחייב להמלצות.
5:
הביקורת החיצונית מפורטת: מי מבצע, באיזו תדירות, חובת פרסום הדוחות, יישום המלצות, וכו’.









7. משאבים נדרשים
מה זה אומר?
בוחנים האם ההחלטה מציינת תקציב, כוח אדם, ומקורות מימון ליישום ההחלטה, כדי להבטיח שהיא ברת-ביצוע ולא רק “תכנית על הנייר”.
שאלות מנחות
האם מוזכר תקציב ספציפי? (סכום, מקורות מימון, שנת תקציב)
האם מצוין כוח אדם ייעודי או חלוקה תקציבית בין גופים שונים?
האם מפורט כיצד יגיע הכסף (מקופת משרד X, סעיף תקציבי Y, תקציב תוספתי מהאוצר, איגום משאבים של כמה משרדים)?
האם נכתב כי התקצוב מותנה ב"פעולה מאזנת" של המשרד הממשלתי? 
סקאלת ניקוד (0–5)
0:
אין שום אזכור למשאבים או לתקציב.
1:
אמירה כללית: “יידרש תקציב”, ללא סכום, ללא מקור.
2:
יש אזכור של סכום מסוים או שצריך להביא ממשרד מסוים, אך לא ברור איך תחולק האחריות או מהו מקור התקציב.
3:
מצוין סכום (למשל “10 מיליון ש”ח”), אך לא ברור חלוקת הסכום בין פעולות, או מאיפה הוא מגיע.
4:
קיים פירוט על המקור (לדוגמה: “מתקציב משרד האוצר סעיף X”) ועל אופן השימוש העיקרי בכסף, אולי חסרים פרטים על כוח אדם ייעודי.
5:
ציון מפורט מאוד של סכומים, חלוקה למשרד/סעיף/תכנית, ציון כמות כוח אדם, מקורות מימון, וגם הסבר מה עושים אם התקציב יתעכב או לא יספיק.









8. מעורבות של מספר דרגים בתהליך
מה זה אומר?
בדיקה האם ההחלטה מערבת יותר מדרג אחד: כלומר שר ומנכ”לים, גורמים מקצועיים, רשויות מקומיות, חברות ממשלתיות, רשויות ממשלתיות, ועדות בינמשרדיות וכו’, ולא רק משרד או אדם אחד. הדבר חשוב כי יישום מערכתי מחייב שיתוף פעולה מכמה רמות (פוליטית, מקצועית, ביצועית).
שאלות מנחות
האם מוזכרים כמה סוגי דרגים? (שר, ועדת שרים, מנכ”לי משרדים, גורמים מקצועיים)
האם מתואר איך הם אמורים לתקשר או לשתף פעולה?
סקאלת ניקוד (0–5)
0:
רק דרג יחיד מוזכר (למשל רק שר אחד).
1:
מוזכר גוף נוסף “להתייעצות” אבל לא ברור מה תפקידו.
2:
רשימת דרגים (שר, מנכ”לים), אך לא מוסבר אם הם באמת פועלים יחד או רק מוזכרים לצדדים.
3:
יש פירוט עקרוני (למשל ועדת שרים מקבלת עדכונים, המנכ”לים מיישמים), לא ברור מנגנון המפגשים ביניהם.
4:
מעורבות מוגדרת די יפה: דרג מדיני, דרג מקצועי, דרג ביצועי. חסר פירוט של האינטראקציה ביניהם.
5:
מתואר באופן מלא: שר/מנכ”ל (דרג מדיני), ועדה (דרג מטה), צוותי עבודה (דרג ביצועי), כולל לוחות זמנים ונהלי תיאום ביניהם (למשל “ישיבת עדכון חודשית משותפת”).








9. מבנה סעיפים וחלוקת עבודה ברורה
מה זה אומר?
מסתכלים על מבנה ההחלטה: האם היא מחולקת לסעיפים ברורים (אחד לכל משימה/צעד), והאם לכל סעיף מוגדר מי אחראי ומה המשימה.
שאלות מנחות
האם ההחלטה מנוסחת בסעיפים מובנים או כתובה כטקסט כללי?
האם בכל סעיף ברור מי הגוף המבצע ומה בדיוק עליו לעשות?
סקאלת ניקוד (0–5)
0:
הטקסט מבולגן, אין סעיפים, אין חלוקת אחריות.
1:
יש סעיפים אבל עמומים, לא ברור מי מבצע מה. משימה אחת מוזכרת בכמה סעיפים באופן לא רציף.
2:
מוזכר מי אחראי בכמה סעיפים, אבל במרביתם אין בהירות או פירוט משימות.
3:
באופן כללי כל סעיף מציין אחריות, אבל עדיין חלק מהנושאים לא מובנים עד הסוף (משימות כלליות).
4:
יש חלוקה לסעיפים מסודרים, לכל סעיף אחריות מוגדרת, אך חסרה למשל הגדרה מפורטת של “אילו שלבים בדיוק יבצעו”.
5:
הטקסט מחולק לסעיפים ברורים מאוד, לכל סעיף מוגדר גוף אחראי ומשימה מפורטת, ומה סדר הפעולות/האבנים הדרך (Milestones). ו/או- סעיפי ההחלטה מחולקים על פי כותרות משנה של המשרד המרכזי/ המוביל בביצוע. 









10. מנגנון יישום בשטח
מה זה אומר?
האם ההחלטה מסבירה איך בפועל המשרדים או הגופים יובילו את המימוש (למשל, על ידי הקמת מערך, מתן סמכויות, גיוס כוח אדם, התקשרות עם רשות מקומית וכו’).
שאלות מנחות
האם מצוין באופן קונקרטי כיצד יבצעו את הסעיפים (הפעלת רשות מקומית/חברה מבצעת)?
האם יש הגדרת סמכויות או מקורות לפעולה בשטח?
האם ברור המסלול שקושר בין הדרג המחליט (ממשלה) ליישום המעשי (הרשויות/המבצעים)?
סקאלת ניקוד (0–5)
0:
אין אזכור לאיך מיישמים בכלל (“אנו מחליטים לעשות X” בלי לפרט).
1:
אמרו בקצרה “ניישם דרך רשויות מקומיות” בלי פירוט.
2:
מוזכר מנגנון יישום כללי (“המשרד יפעל מול גורמי שטח”) ללא הסבר על הסמכויות או הדרכים לשתף פעולה.
3:
יש מנגנון בסיסי: “צוות משימה” או “חברה מבצעת”, אבל לא ברור איך בדיוק יעבדו, מה תקבל החברה, מי מפקח עליה.
4:
מוגדר מנגנון קונקרטי (למשל, “חברה ממשלתית X תפעל מול עיריות, תוקם יחידת ליווי” וכו’). חסרים כמה פרטים טכניים או חלק מהרשויות הרלוונטיות.
5:
תיאור שלם: לא רק מי מבצע אלא איך (חוזים, סמכויות, תקציב), מי מפקח, איך פועלים מול הרשויות המקומיות, ומתי בודקים תוצאות בשטח.








11. גורם מכריע
מה זה אומר?
כשיש מחלוקת בין הגופים/המשרדים השונים המעורבים ביישום, מי מכריע? האם השר האחראי, ועדת שרים, או גורם מוגדר אחר.
שאלות מנחות
האם כתוב “במקרה של מחלוקת יכריע שר X” או “ועדת שרים”?
האם יש תיאור של התהליך שבסופו מגיעים להכרעה?
סקאלת ניקוד (0–5)
0:
אין שום אזכור למנגנון הכרעה במחלוקות.
1:
אמירה כללית “השר רשאי לקבל החלטה” אבל לא ברור האם זה גורם מכריע רשמי.
2:
כתוב “ועדת שרים תדון בהידברות”, בלי לציין שיש לה סמכות מכריעה סופית.
3:
מוזכר גורם מכריע (“שר האוצר יכריע”) אך אין פירוט על אופן הדיון/איסוף עמדות.
4:
הגורם המכריע מצוין בבירור, אך אין הגדרה מה בדיוק הוא בודק לפני הכרעה.
5:
גורם מכריע מוגדר במפורט (לדוגמה: “אם הצוותים לא מסכימים בתוך 30 יום, הנושא מועבר לשר, תוך הצגת טיעוני הצדדים, והוא מחליט סופית”).










12. שותפות בין מגזרית
מה זה אומר?
עד כמה מעורבים בהחלטה מגזרים נוספים כמו המגזר העסקי (חברות פרטיות), המגזר השלישי (עמותות, ארגוני חברה אזרחית), אקדמיה וכד’, מעבר למשרדי הממשלה הרגילים.
שאלות מנחות
האם מוזכרים במפורש גורמים פרטיים או עמותות?
האם מדובר רק בייעוץ או גם בביצוע?
**האם יש הגדרה ברורה של התפקיד שלהם ומידת האחריות?
האם ההחלטה כוללת סעיפים שמתייחסים לשיתוף ציבור/ היוועצות עם הציבור? 
סקאלת ניקוד (0–5)
0:
אין שום גורם חוץ-ממשלתי מוזכר (פרטי/חברתי).
1:
אמירה סתמית “נשקול לשתף את המגזר השלישי/העסקי”.
2:
מוזכר ארגון מסוים (למשל עמותה) אך לא מוגדר תפקידו בבירור.
3:
נאמר שהמגזר השני או השלישי יהיה שותף לתהליך מסוים (“הם ישבו בצוות”) בלי פירוט המנדט שלהם. יש הנחייה לבצע תהליך של שיתוף ציבור סביב סוגיה מסוימת בהחלטה או מספר סוגיות. 
4:
יש פירוט על אילו עמותות/חברות ייקחו חלק, כיצד יעבדו מול הממשלה, עדיין חסר תיאור מלא של גבולות האחריות.
5:
שיתוף בין-מגזרי מפורט: רשימת ארגונים/סוגם, מטרת השת”פ, באיזה שלב הם מעורבים, מה מנגנון ההתקשרות, איך הם ממומנים (אם בכלל) והאם יש להם סמכויות החלטה או רק ייעוץ.








13. מדדי תוצאה ומרכיבי הצלחה
מה זה אומר?
מדובר על הגדרה של יעדים כמותיים או איכותיים ברורים (ולא רק משימות לביצוע). למשל: “הגדלת שיעור התעסוקה ב־10%”, “צמצום משך הטיפול ב־15 יום”.
שאלות מנחות
האם ההחלטה מפרטת “מהי התוצאה הרצויה” ולא רק “מה נעשה”?
האם יש יעדים מספריים או מדידים (אחוזים, כמות, זמן)?
**האם יש הסבר מהו “הצלחה” לעומת “כישלון” או איך יודעים שההחלטה השיגה מטרתה?
סקאלת ניקוד (0–5)
0:
אין שום הגדרה ליעד תוצאתי, רק פעולות (“לקיים ישיבות”).
1:
אמירה עמומה: “נשאף לשיפור משמעותי”.
2:
מוזכר יעד כללי (“שיפור באחוז התעסוקה”), אך לא מוגדר בכמה, או באיזה פרק זמן.
3:
מצוין יעד מספרי כלשהו אבל אין תאריך או אין שיטת מדידה (“נעלה ל־80% תעסוקה מתישהו”).
4:
יעד תוצאתי כמותי ומסגרת זמן, אך לא ברור איך מודדים בפועל או מי אחראי לאיסוף הנתונים.
5:
יעדים תוצאתיים מספריים ברורים, מסגרת זמן, מתודולוגיית מדידה, פירוט מה מוגדר “הצלחה חלקית” או “הצלחה מלאה”, ואם אין עמידה – מה יעשו.
הצעה- בהתאם לניתוחים עתידיים ואימון האלגוריתם, ישתנה בהתאם:



משקל הקריטריונים
קריטריון


משקל
לוח זמנים מחייב	
17%
צוות מתכלל	


7%
גורם מתכלל יחיד
5%
מנגנון דיווח/בקרה
9%
מנגנון מדידה והערכה
6%
מנגנון ביקורת חיצונית
4%
משאבים נדרשים 
19%
מעורבות של מספר דרגים בתהליך
7%
מבנה סעיפים וחלוקת עבודה ברורה
9%
מנגנון יישום בשטח
9%
גורם מכריע
3%
שותפות בין מגזרית
3%
מדדי תוצאה ומרכיבי הצלחה
2%




מעבר לישימות:
ציון האלגוריתם (%)

סיכויי הישימות


0% - 49%
ישימות נמוכה


50% - 74%
ישימות בינונית


75% - 100%
ישימות גבוהה
